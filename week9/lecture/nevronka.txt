Невронка
ЛЛЛЛ • 7 décembre 2019

интелект в кутия запис дъвче за закуска
палав алгоритъм полиноми сладко хруска
цикъл делта праща след числата да препуска
лекинко регресия към нищото се спуска

код набива данни във тръбата виртуална
сметката за тока е единствено реална
от далече сякаш - постановка тривиална
носи се в ефира сложна форма интегрална

логика разпъната в невронна мрежа спяла
някъде из облаците - чистичка и бяла
милиони снимки знае, даже текст разбрала
в дигитален сън за първи път се осъзнала